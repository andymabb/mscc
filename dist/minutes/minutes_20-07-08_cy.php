<button aria-label="Close" class="clear" onclick="reloadThePage()"><span aria-hidden="true">×</span></button><div class="minutes well"><time datetime="2020-07-08">8<sup>fed</sup> Gorffennaf 2020</time><p>Cynhaliwyd cyfarfod Cyngor Cymuned Manordeilo a Salem o bell trwy Zoom am 8.20pm ar yr 8fed Gorffennaf 2020.</p><hr><h4>PRESENNOL</h4><p>Cynghorwyr Alun Davies, Arwel Davies, Kim Davies, Gwenfyl Evans, Peter Harries, William Loynton, Doris Jones, Andrew Thomas, Owen Williams a’r Cynghorydd Sir Joseph Davies.</p><ol class="minute-matters"><li><h4>CROESO AC YMDDIHEURIADAU</h4><p>Cymerwyd y Gadair gan y Cyng. O. Williams a chroesawodd bawb i gyfarfod mis Gorffennaf a rhannwyd gwybodaeth ynghylch trefniadau cynnal y cyfarfod. Mae agenda’r cyfarfod wedi’i osod ar y wefan gyda dolen pe bai aelodau’r cyhoedd am ymuno â’r cyfarfod.</p><p>Derbyniwyd ymddiheuriadau gan y Cynghorwyr Hubert Gwynne a Dorian Jenkins.</p></li><li><h4>CADARNHAU COFNODION Y CYFARFOD DIWETHAF</h4><p>Cynigiwyd gan y Cyng. W. Loynton, eiliwyd gan y Cyng. J. Davies a chytunwyd yn unfrydol bod cofnodion y cyfarfod diwethaf a gynhaliwyd ar y 10fed Mehefin 2020 fel ag y maint wedi’u teipio a’u dosbarthu yn gywir.<br>Y Cadeirydd i’w Harwyddo</p></li><li><h4>DATGANIADAU O DDIDDORDEB</h4><p>Derbyniwyd datganiad o ddiddordeb gan y Cyng. J. Davies ar gyfer Eitem Agenda 7 – Cais Cynllunio E/40754. (Perthynas teuluol)</p></li><li><h4>MATERION YN CODI</h4><p>4.4.4.4.4.5iv) Mae dynodi’r Tir Comin yn Salem yn parhau ar waith. <em>Clerc</em></p><p>4.4.4.4.4.9. Bydd y Cyng. O. Williams yn anfon llythyr yn amlinellu gwrthwynebiadau’r Cyngor i ddatblygiadau Un Blaned at Gyngor Sir Gâr (C.S.G.) AC Lleol, AS a Llywodraeth Cymru. <em>Cyng. O. Williams</em></p><p>4.4.4.4.5xi) Mewn perthynas â phrynu hysbysfwrdd i Penybanc, gall y Cyng. Alun Davies weithio gyda Centaframe ynglyn â’r union fanyleb ac er mwyn darparu uned bwrpasol a hefyd cost. <em>Cyng. Alun Davies</em></p><p>4.4. 4.4.5viii) Mae ‘Towy Web Design’ wedi cyflwyno pris o £600 am gost sylfaenol creu gwefan newydd. Y Cyng. Williams i barhau gyda’i ymholiadau am ddylunwyr gwefannau arbenigol lleol. <em>Cyng. O. Williams</em></p><p>4.11i) Y Cyng. H. Gwynne i ymchwilio i’r ffens sydd wedi’i ddifrodi a’r gangen sy’n pwyso drosodd yng Nghaledfwlch. Cyng. W. Loynton i gymryd ffotograffau o’r ardal dan sylw. <em>Cyng. H. Gwynne/Cyng. W. Loynton</em></p><p>8. Mae llythyr o ddiolch wedi’i anfon at Mrs Wendy Phillips am gynnal yr archwiliad mewnol ar gyfer 2019/2020. Mae’r Cyfrifon Blynyddol wedi’u cwblhau ac mae’r papurau perthnasol wedi’u postio trwy wasanaeth postio arbennig i Grant Thornton ar y 15fed Mehefin 2020.</p><p>13i) Adroddodd y Cyng. O. Williams bod y gwaith o ddosbarthu taflenni gwybodaeth Covid-19 i Manordeilo a Salem ar waith.</p><p>13ii) Diolchodd y Cyng. P. Harries i’r Cyngor am ei fewnbwn ac adroddodd ar gynnydd y dyfarniad grant Cadw Cymru’n Daclus, Lleoedd Lleol ar gyfer Natur.</p><p>13iii) Adroddwyd bod Neuadd Bentref Salem ac Ystafell Ddarllen Cwmifor wedi bod yn llwyddiannus gan ennill £10,000 o arian Grant i Fusnesau Bach C.S.G.</p><p>13iv) Mae’r Cyng. O. Williams wedi anfon y ddolen i Gynghorwyr gyda’r wybodaeth am lwybrau troed.</p></li><li><h4>GOHEBIAETH</h4><ol class="roman"><li>Anfonwyd ymddiheuriadau gan Swyddog Cymunedol yr Heddlu L. Lewis am fethu â mynychu’r cyfarfod. Adroddwyd am ddigwyddiad am ddyn yn ymddwyn yn amheus yn ardal Salem; mae’r heddlu wedi siarad â’r unigolyn gan roi cyngor priodol iddo. Dim materion eraill i adrodd amdanynt.</li><li>Arolwg Llywodraeth Cymru i gefnogi adferiad ac adfywiad ar ôl Covid yng Nghymru – Clerc i anfon y ddolen at y Cynghorwyr ar ebost i’w gwblhau. PAWB</li><li>Cylchlythyr Hywel Dda Mehefin Nodwyd</li><li>Comisiynydd Heddlu a Throsedd Dyfed Powys – cyfarfod cyhoeddus rhithwir 10fed Gorffennaf. Nodwyd</li><li>Apêl Cefnogi Covid 19 Llandeilo. Cynigiwyd gan y Cyng. Alun Davies, eiliwyd gan y Cyng. P. Harries a chytunwyd yn unfrydol i wneud rhodd o £100.00. Clerc i drefnu’r taliad. Clerc</li><li>(Mae gohebiaeth arall gan gynnwys diweddariadau Coronafeirws Llywodraeth Cymru eisoes wedi’u dosbarthu trwy ebost neu’r post)</li><p>(Mae gohebiaeth arall gan gynnwys diweddariadau Coronafeirws Llywodraeth Cymru eisoes wedi’u dosbarthu trwy ebost neu’r post)</p></ol></li><li><h4>ADOLYGIAD O’R GYLLIDEB</h4><p>Ymddiheurodd y Clerc gan nad oes Cyfriflen banc wedi’i derbyn mewn pryd i’r cyfarfod. Mae’r swm gwirioneddol sydd yn y banc ar adeg y cyfarfod yn £10,521.77. Ers hynny mae dwy siec gwerth £600 wedi’u cyflwyno gan roi cyfanswm presennol o £9,921.77.	<em>Nodwyd</em></p></li><li><h4>CYNLLUNIO</h4><p>Fe wnaeth y Cyng. J. Davies ddatgan diddordeb unwaith eto ac ni chymerodd ran yn y drafodaeth na’r penderfyniad yn ymwneud â chais cynllunio E/40754.</p><p>Cytunwyd ar y sylwadau canlynol:</p><ul class="planning-applications"><li><dl><dt>E/40723</dt><dd>Addasu Adeilad yn Annedd Preswyl</dd><dd>Maesygroes</dd><dd>Capel Isaac</dd><dd>Llandeilo</dd><dd>SA19 7NA</dd><dd>S George</dd><dd><strong>DIM GWRTHWYNEBIAD</strong></dd></dl></li><li><dl><dt>E/40754</dt><dd>Adeilad neu Storfa Amaethyddol</dd><dd>Maescastell</dd><dd>Taliaris</dd><dd>Llandeilo</dd><dd>SA19 7NN</dd><dd>Mr a Mrs Davies</dd><dd><strong>DIM GWRTHWYNEBIAD</strong></dd></dl></li></ul></li><li><h4>CYFRIFON I’W TALU</h4><ol class="roman"><li>i) Mrs Jane Davies, Cyflog y Clerc ar gyfer mis Gorffennaf a £50.00 taliad ex gratia, Siec Rhif 1373</li><li>500.00</li><li>ii) Mrs Jane Davies, Cyflog y Clerc ar gyfer mis Awst, Siec Rhif 1374 450.00</li><p><strong>CYFANSWM £950.00</strong></p></ol></li><li><h4>UNRHYW FATER ARALL</h4><p>Parthed yr eiddo wrth ymyl Ystafell Ddarllen Manordeilo, mae’r perchnogion wedi’u gofyn i gyflwyno cais newydd am waith a wnaed i’r ardal o flaen yr eiddo, gwaith a ymgymerwyd ag ef yn groes i’r caniatâd cynllunio cychwynnol.</p><p>Gan nad oedd rhagor i’w drafod, diolchodd y Cadeirydd i aelodau am fynychu a daeth y cyfarfod i ben am 9.00pm.</p></li></ol><p>9<sup>fed</sup> Medi 2020<br>CADEIRYDD</p></div>