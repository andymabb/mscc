<button aria-label="Close" class="clear" onclick="reloadThePage()"><span aria-hidden="true">×</span></button><div class="minutes well"><time datetime="2020-06-10">Cyfarfod 10<sup>fed</sup> Mehefin 2020</time><p>Cynhaliwyd cyfarfod Cyngor Cymuned Manordeilo a Salem o bell ar Zoom am 7.30pm ar y 10fed Mehefin 2020.</p><hr><h4>PRESENNOL</h4><p>Cynghorwyr Alun Davies, Arwel Davies, Gwenfyl Evans, Peter Harries, William Loynton, Andrew Thomas, Owen Williams a’r Cynghorydd Sir Joseph Davies.</p><ol class="minute-matters"><li><h4>CROESO AC YMDDIHEURIADAU</h4><p>Cymerwyd y Gadair gan y Cyng. O. Williams a chroesawodd bawb i’r cyfarfod cyntaf yn hanes y Cyngor i’w gynnal o bell. Rhannwyd gwybodaeth drefniadol ar gyfer y cyfarfod gan y Cyng. O. Williams. Rhoddwyd agenda’r cyfarfod ar y wefan gyda dolen ar gyfer aelodau’r cyhoedd oedd am ymuno â’r cyfarfod. Hefyd rhoddwyd caniatâd gan bob un o’r Cynghorwyr i gymryd llun o’r sgrîn gyda’r mynychwyr i’w osod ar gyfryngau cymdeithasol y Cyngor.</p><p>Derbyniwyd ymddiheuriadau gan y Cynghorwyr Kim Davies, Hubert Gwynne, Dorian Jenkins a Doris Jones.</p><p>Diolchwyd i’r Clerc am ei gwaith yn ymgynghori ac yn rhoi’r wybodaeth ddiweddaraf i Gynghorwyr am fusnes y Cyngor yn ystod y pandemig.</p></li><li><h4>CADARNHAU COFNODION Y CYFARFOD DIWETHAF</h4><p>Cynigiwyd gan y Cyng. P. Harries, eiliwyd gan y Cyng. W. Loynton ac roedd pawb yn unfrydol bod cofnodion y cyfarfod diwethaf a gynhaliwyd ar yr 11eg Mawrth 2020 fel y cafwyd eu teipio a’u dosbarthu yn gywir.<br>Y Cadeirydd i’w Harwyddo</p></li><li><h4>DATGANIADAU O DDIDDORDEB</h4><p>Fe wnaeth y Cyng. J. Davies ddatgan diddordeb mewn Ceisiadau Cynllunio E/40554 (busnes teuluol) a E/40590 (cysylltiad teuluol).</p></li><li><h4>MATERION YN CODI</h4><p>4.4.4.4.5iv) Mae’r dasg o ddynodi Tir Comin Salem dal ar waith. <em>Clerc</em></p><p>4.4.4.4.9. Bydd y Cyng. O. Williams yn anfon llythyr yn amlinellu gwrthwynebiad y Cyngor i ddatblygiadau Un Blaned i Gyngor Sir Gâr (C.S.G.) AC Lleol, AS a Llywodraeth Cymru. <em>Cyng. O. Williams</em></p><p>4.4.4.5xi) Mewn perthynas â phrynu hysbysfwrdd yn lle’r hen un ym Mhenybanc, derbyniwyd dau ddyfynbris un gan Greenbarnes Ltd (£1,035.34) a Broxap (£1,179.60). Mae cyflenwr lleol Centaframe yn medru cyflenwi elfennau unigol ar gost llawer iawn is, felly y Cyng. Alun Davies i gysylltu â Centaframe i drafod yr union ofynion er mwyn darparu uned a hefyd er mwyn derbyn pris. <em>Cyng. Alun Davies</em></p><p>4. 4.4.5viii) Mae’r Cyng. O. Williams hefyd yn gwneud ymholiadau am ddylunwyr gwefannau arbenigol lleol. <em>Cyng. O. William</em></p><p>Bydd y Cyng. H. Gwynne yn ymchwilio i’r difrod a wnaed i’r ffens a hefyd cangen sy’n plygu drosodd yng Nghaledfwlch. <em>Cyng. H. Gwynne</em></p></li><li><h4>GOHEBIAETH</h4><ul class="roman"><li>Banc Lloyds, Taflen Rif 27 dyddiedig 1af Ebrill 2020, Gweddill o £6,564.21 <em>Nodwyd</em></li><li>Banc Lloyds, Taflen Rif 28 dyddiedig 1af Mai 2020, Gweddill o £12,306.87 <em>Nodwyd</em></li><li>Banc Lloyds, Taflen Rif 29 dyddiedig 1af Mehefin 2020. Gweddill o £11,506.87 <em>Nodwyd</em></li><li>Cylchlythyr Clercod a Chynghorau</li></ul><p>(Mae gohebiaeth arall eisoes wedi’i ddosbarthu trwy’r ebost neu’r post)</p></li><li><h4>ADOLYGIAD O’R GYLLIDEB</h4><p>Mae’r Gyfriflen Banc dyddiedig 15fed Mai 2020 yn rhoi gweddill o £11,506.87. Mae sieciau (Rhifau 1358, 1362, 1369 a 1370) sy’n werth £985.10 heb eu cyflwyno eto, gan roi cyfanswm gwirioneddol o £10,521.77.	<em>Nodwyd</em></p></li><li><h4>ASESIAD RISG</h4><p>Cymeradwywyd yr Asesiad Risg ar gyfer 2020/21, sydd eisoes wedi’i ddosbarthu i Gynghorwyr, yn unfrydol.</p></li><li><h4>CYFRIFON BLYNYDDOL AM Y FLWYDDYN YN DIWEDDU 31<sup>AIN</sup> MAWRTH 2020</h4><p>Hysbyswyd gan y Clerc bod archwiliad mewnol y Cyngor wedi’i gwblhau gan Mrs Wendy Phillips. Darllenwyd ei hadroddiad yn y cyfarfod, ac ni dynnwyd sylw at unrhyw faterion. Gofynnwyd i’r Clerc ysgrifennu at Mrs Phillips i ddiolch iddi am ei gwaith. Cyflwynwyd y Cyfrifon Blynyddol gan y Clerc a darllenwyd y Datganiad Llywodraethiant ar goedd a chytunwyd ar ymatebion. Cynigiwyd gan y Cyng. J. Davies, eiliwyd gan y Cyng. A. Thomas a chytunwyd yn unfrydol y dylid cymeradwyo’r Cyfrifon Blynyddol. Y Cyfrifon i’w harwyddo gan y Cadeirydd a’r Clerc/SCC RFO i’w cyflwyno, ynghyd â gwybodaeth arall a ofynnwyd amdano, i Grant Thornton yr archwilwyr allanol. Diolchwyd i’r Clerc am ei gwaith yn paratoi’r cyfrifon ar gyfer eu harchwilio. <em>Cyng. O. Williams/Clerc</em></p></li><li><h4>TREFNIADAU AR GYFER Y CCB A CHYFARFODYDD O BELL</h4><ul class="roman"><li>Cytunwyd yn unfrydol y dylid cynnal y CCB o bell ddydd Mercher 8fed Gorffennaf gyda Chyfarfod arferol mis Gorffennaf yn dilyn.</li><li>Cynigiwyd gan y Cyng. P. Harries, eiliwyd gan y Cyng. J. Davies a chytunwyd yn unfrydol, oherwydd amgylchiadau eithriadol y pandemig, y dylai’r swyddogion presennol – y Cadeirydd Cyng. O. Williams a’r Is-gadeirydd Cyng. K. Davies barhau yn eu swyddi tan i’r Cyngor gynnal ei CCB ar gyfer 2020.</li><li>Cyng. O. Williams a’r Clerc i adolygu’r Rheolau Sefydlog.</li></ul><em>Cyng. O. Williams/Clerc</em></li><li><h4>YSWIRIANT</h4><p>Hysbyswyd gan y Clerc bod adnewyddiad yswiriant y Cyngor wedi’i dderbyn gan Zurich Municipal ar gost o £277.10 (roedd premiwm y llynedd yn £276.01). Mae hyn yn cymharu â dyfynbris o £378.23 gan Norris a Fisher. Mae Zurich wedi bod yn yswirwyr i’r Cyngor am nifer o flynyddoedd a hysbyswyd gan y Clerc eu bod bob amser yn gefnogol ac yn barod i gynnig help. Gan bod amser wedi bod yn brin, mae’r premiwm eisoes wedi’i dalu cyn y dyddiad adnewyddu sef 1af Mehefin a gofynnwyd i’r Cyngor, os oeddynt yn cydsynio, i gadarnhau’r penderfyniad. Cytunwyd yn unfrydol i gymeradwyo adnewyddu’r yswiriant gyda Zurich Municipal ar gost o £277.10.</p></li><li><h4>CYNLLUNIO</h4><p>Cytunwyd i’r sylwadau canlynol ers cyfarfod mis Mawrth:</p><ul class="planning-applications"><li><dl><dt>E/40480</dt><dd>Adeilad Stôr Amaethyddol</dd><dd>Byngalo Panteg</dd><dd>Capel Isaac</dd><dd>SA19 7TE</dd><dd>R Lewis</dd><dd><strong>DIM GWRTHWYNEBIAD</strong></dd></dl></li><li><dl><dt>E/40554</dt><dd>Addasiadau ac Estyniad gyda Lloriau</dd><dd>Fferm Cwmifor</dd><dd>Cwmifor</dd><dd>Llandeilo</dd><dd>SA19 7AW</dd><dd>G a L Davies</dd><dd><strong>DIM GWRTHWYNEBIAD</strong></dd></dl></li><li><dl><dt>E/40556</dt>                            <dd>Estyniad Arfaethedig a Newidiadau Cysylltiol</dd><dd>Tŷ Isaf</dd><dd>Salem</dd><dd>Llandeilo</dd><dd>SA19 7LP</dd><dd>P a B Eyre</dd><dd><strong>DIM GWRTHWYNEBIAD OND UN SYLW:</strong> Wedi’i leoli gyferbyn â chyffordd brysur, angen gofal i beidio ag amharu ar lif traffig. Yr estyniad yn edrych yn un sylweddol ond ychydig iawn o le er mwyn parcio’n ddiogel o flaen y ty heb i hynny stopio traffig neu greu amodau anniogel er mwyn mynd heibio.</dd></dl></li><li><dl><dt>E/40590</dt><dd>Newid Defnydd o Adeilad Amaethyddol i Gybiau Magu Cŵn</dd><dd>Maescastell</dd><dd>Taliaris</dd><dd>Llandeilo</dd><dd>SA19 7N</dd><dd>G a J Davies</dd><dd><strong>DIM SYLWADAU</strong></dd></dl></li><li><dl><dt>E/40544 a E/405346</dt><dd>Amrywiol Waith Diogelu Coed yn Nantyrhibo, Llandeilo</dd><dd><strong>DIM GWRTHWYNEBIAD</strong></dd></dl></li></ul></li><li><h4>CYFRIFON I’W TALU</h4><p>Cadarnhawyd y taliadau canlynol:</p><ol class="roman"><li>C.S.G., goleuadau llwybrau troed a chynnal a chadw Ebrill 2019 – Mawrth 2020, Siec Rif 1361        £4,400.64</li><li>Swyddfa Comisiynydd Gwybodaeth, ffi diogelu data blynyddol, Siec Rif 1362                                   £40.00</li><li>H.L. a A.W. Gwynne, rhent chwe mis am Caledfwlch, Siec Rif 1363                                                         £50.00</li><li>‘Vision ICT Ltd’, ffi blynyddol am letya a chefnogi’r wefan, Siec Rif 1364                                          £150.00</li><li>Cyng. O. Williams, ad-daliadau am brynu eitemau Amazon ar gyfer staff Ysbyty Glangwili, Siec Rif 1365      £207.34</li><li><del>C.S.G., gwaith cynnal a chadw Caledfwlch, Siec Rif 1366  Siec a gollwyd canslo                                 £168.00</del></li><li>Maryellens yn 139, Hamperi Bwyd staff GIG, Siec rif 1367 £200.00</li><li>Mrs Jane Davies, Cyflog mis Ebrill y Clerc, Siec Rif 1368 £450.00</li><li>‘Zurich Municipal’, Yswiriant y Cyngor, Siec Rif 1369 £277.10</li><li>Mrs Jane Davies, Cyflog mis mai’r Clerc ac Ad-daliad Bil y Cyngor £168, Siec Rif 1370 £618.00</li><p><strong>CYFANSWM £6,393.08</strong></p><p>Cymeradwywyd gwneud y taliadau canlynol:</p><ol class="roman"><li>Mrs Wendy Phillips, Archwiliad Mewnol, Siec Rif 1371 £150.00</li><li>Mrs Jane Davies, Cyflog mis Mehefin y Clerc, Siec Rif 1372 £450.00</li></ol><p><strong>CYFANSWM £600.00</strong></p></ol></li><li><h4>UNRHYW FATER ARALL</h4><ul class="roman"><li><p>Hysbyswyd gan y Clerc bod cefnogaeth y Cyngor i staff sy’n gweithio ar linell flaen y GIG yn Ysbyty Glangwili wedi cael derbyniad da ac wedi’i werthfawrogi’n fawr. Mae’r Adran Ffisiotherapi wedi elwa o’r seddi cyfforddus a brynwyd ar gyfer eu hystafell staff a staff y Ward Covid 19 am yr hamperi bwyd a anfonwyd unwaith yr wythnos am bedair wythnos. Diolchwyd i’r Cyng. O. Williams ac i’r Clerc am gydlynu’r gwaith.</p><p>Soniwyd gan y Cyng. O. Williams bod taflenni Covid 19 a gynhyrchwyd gan C.S.G. wedi’u dosbarthu i gartrefi a bod y taflenni hynny ar gyfer Cyngor Cymuned Manordeilo a Salem yn cynnwys manylion cyswllt y Clerc.</p><p>Gofynnwyd i Gynghorwyr ystyried ffyrdd eraill all y Cyngor gynorthwyo cymunedau lleol yn ystod y pandemig hwn. <em>PAWB</em></p></li><li>Hysbyswyd gan y Cyng. P. Harries am grant diweddar sydd ar gael gan Cadw Cymru’n Taclus, Lleoedd Lleol ar gyfer Natur, Pecyn Dechreuol. Ychydig iawn o amser sydd wedi bod i ystyried ceisiadau a rhoddwyd sicrwydd y byddai Cynghorau Cymuned yn llwyddiannus. Mae’r Cyng. P. Harries a’r Clerc wedi cyflwyno cais gyda’r bwriad y bydd Clwb Garddio Salem yn gwneud gwelliannau i’r ardal lle’r oedd y ciosg ffôn yn arfer bod yng nghanol y Pentref ac o bosib ar dir sydd wrth ymyl, ac yn eiddo i, Neuadd Bentref Salem. Mae’r Cyngor wedi bod yn llwyddiannus ac wedi derbyn pecyn Gardd Pili Pala. Derbyniodd y prosiect hwn gymeradwyaeth unfrydol.</li><li>Hysbyswyd gan y Cyng. J. Davies bod grantiau busnesau bach ar gael i neuaddau cymuned a chymhwyster Pentref Salem ac Ystafell Ddarllen Manordeilo i dderbyn grant. <em>Cyng. J. Davies</em></li><li>Mae’r Cyng. W. Loynton wedi derbyn ymholiad mewn perthynas a llwybrau troed; y Cyng. O. Williams i anfon dolen gyda’r wybodaeth ato. <em>Cynghorwyr O. Williams a W. Loynton</em></li><li>Tynnwyd digwyddiadau diweddar byd eang, sy’n tynnu sylw at anghyfartaledd a gwahaniaethu a digwyddiad lleol, i sylw’r Cynghorwyr a thrafodwyd. Cytunwyd y dylai Cynghorwyr bob amser fod yn ymwybodol, gan weithredu yn erbyn, unrhyw wahaniaethu yn erbyn hil neu unrhyw grŵp lleiafrifol.</li></ul><p>Gan nad oedd rhagor i’w drafod, diolchodd y Cadeirydd i aelodau am fynychu a daeth y cyfarfod i ben am 8.53pm.</p></li></ol><p>8<sup>fed</sup> Gorffennaf 2020<br>CADEIRYDD</p></div>