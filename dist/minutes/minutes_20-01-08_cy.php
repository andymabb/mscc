<button aria-label="Close" class="clear" onclick="reloadThePage()"><span aria-hidden="true">×</span></button><div class="minutes well"><time datetime="2020-1-8">CYFARFOD 8<sup>fed</sup> IONAWR 2020</time><p>Cynhaliwyd cyfarfod Cyngor Cymuned Manordeilo a Salem am 7.30pm ar yr 8fed Ionawr 2020 yn Ystafell Ddarllen, Cwmifor.</p><hr><h4>PRESENNOL</h4><p>Cynghorwyr Alun Davies, Arwel Davies, Kim Davies, Peter Harries, Doris Jones, Andrew Thomas a’r Cynghorydd Sir Joseph Davies.</p><ol class="minute-matters"><li><h4>CROESO AC YMDDIHEURIADAU</h4><p>Cymerwyd y Gadair gan y Cyng. K. Davies a chroesawodd bawb i’r cyfarfod. Derbyniwyd ymddiheuriadau gan y Cynghorwyr Gwenfyl Evans, Dorian Jenkins, William Loynton a Owen Williams.</p></li><li><h4>CADARNHAU COFNODION Y CYFARFOD DIWETHAF</h4><p>Cynigiwyd gan y Cyng. P. Harries, eiliwyd gan y Cyng. J. Davies ac roedd pawb yn gytun bod cofnodion y cyfarfod diwethaf a gynhaliwyd ar yr 11eg Rhagfyr 2019 fel ag y maent wedi’u teipio a’u dosbarthu yn gywir.<br>Arwyddwyd gan y Cadeirydd</p></li><li><h4>DATGANIADAU O DDIDDORDEB</h4>Dim.</li><li><h4>MATERION YN CODI</h4><p>4.4.5xi) Mewn perthynas â drafftio polisi ar gynnal a chadw a gwella bioamrywiaeth, elfennau y dylid cymryd i ystyriaeth pan yn ystyried ceisiadau cynllunio, y ddarpariaeth bosib o osod blychau blodau a phrynu eitemau megis meinciau a hysbysfyrddau wedi’u gwneud o ddeunydd wedi’i ailgylchu. Cynghorwyr i ddod â syniadau i’w trafod yng nghyfarfod mis Chwefror. <em>PAWB</em></p><p>4.5iv) Mewn perthynas â Chomin Salem, bydd y Cyng. Arwel Davies yn darparu map o’r ardal er mwyn i’r Clerc wneud ymholiadau am hyn gyda Chyngor Sir Gâr (C.S.G.) <em>Cyng. Arwel Davies/Clerc</em></p><p>4.9. Bydd y Cyng. O. Williams yn drafftio llythyr yn amlinellu gwrthwynebiadau’r Cyngor i ddatblygiadau Un Blaned a anfoner i C.S.G., Aelod Cynulliad Lleol, Aelod Seneddol a Llywodraeth Cymru. Fe hysbyswyd gan y Cyng. J. Davies bod gwrthwynebwyr lleol wedi cwrdd â Adam Price AC i drafod eu pryderon a gwthio am strategaeth genedlaethol i ddelio gyda’r fath geisiadau. Fe ddywedodd Mr Price y byddai’n mynd â’r mater hwn yn ôl i Lywodraeth Cymru. <em>Cyng. O. Williams</em></p><p>5x) Mewn perthynas â phryderon a phroblemau yn ymwneud â mynediad i briffyrdd gan gerbydau mawr o ganlyniad i ddatblygiad newydd ym Mhenybanc, mae Mr Thomas, un o’r trigolion wedi diolch i’r Cyngor a’r Cynghorydd Sir Joseph Davies am wneud ymholiadau am hyn.</p><p>5xi) Cytunwyd i brynu hysbysfwrdd newydd ar gyfer Penybanc, y ffrâm i’w wneud o ddeunydd sydd wedi’i ailgylchu, i’w osod ar ddau bolyn, drws gwydr sengl (maint 6 x A4). Clerc i chwilio am gyflenwyr lleol os oes yna rai er mwyn dod o hyd i ddyfynbrisau. <em>Clerc</em></p><p>5viii) Mae’r Cyng. O. Williams yn ymchwilio i’r gofynion cyfreithiol ar gyfer gwefan y Cyngor. <em>Cyng. O. Williams</em></p><p>10. Mae fersiwn terfynol o Reoliadau Ariannol y Cyngor wedi’u dosbarthu i Gynghorwyr ar gyfer eu cofnodion ac er mwyn iddynt fedru cyfeirio atynt.</p></li><li><h4>CORRESPONDENCE</h4><ol class="roman"><li>Banc Lloyds, Cyfriflen Dros Dro, gweddill o £8,406.93 ar 24<sup>ain</sup> Rhagfyr 2019. <em>Nodwyd</em></li><li>C.S.G. Nodyn Talu, trydydd rhandaliad o’r Archebiant £5,333.33.	<em>Nodwyd</em></li><li>C.S.G. Fforwm Craffu i hyrwyddo gwaith y Pwyllgorau Craffu.<em>Nodwyd</em></li><li>C.S.G. Ffair Adeilad Cofrestredig 9fed Chwefror 2020.<em>Nodwyd</em></li><li>Un Llais Cymru, Ymgynghoriad parthed Ffioedd Ymgeisio am Gynllunio.<em>Nodwyd</em></li><li>Cylchgrawn Cyfeirlyfr Clercod a Chynghorau.</li></ol></li><li><h4>ADOLYGIAD O’R GYLLIDEB</h4><p>I’w drafod o dan Eitem Agenda 10</p></li><li><h4>GOLEUADAU</h4><p>Nam ar un o’r goleuadau stryd yn Salem; Clerc i adrodd i C.S.G. nodwyd hefyd fod yna saith o oleuadau ar hyd yr A40 yn Rhosmaen nad ydynt yn gweithio. Clerc i adrodd i C.S.G. i’w anfon at Asiantaeth Cefnffyrdd De Cymru.	<em>Clerc</em></p></li><li><h4>LLWYBRAU TROED</h4>Dim i’w drafod.</li><li><h4>CYNLLUNIO</h4><p>Cytunwyd i’r canlynol:</p><ul class="unstyled"><li>E/39931 Addasu Adeilad yn Annedd Preswyl</li><li>Pyllaucoediog</li><li>Taliaris</li><li>Llandeilo</li><li>SA19 7NF</li><li>Mr a Mrs Davies</li><li><strong>DIM GWRTHWYNEBIAD</strong></li></ul><ul class="unstyled"><li>E/39960 Addasiadau, Estyniad ac Ailfodelu</li><li>8 Golwg Y Gaer</li><li>Salem</li><li>Llandeilo</li><li>SA19 7PA</li><li>Mr B Ranns</li><li><strong>DIM GWRTHWYNEBIAD</strong></li></ul><ul class="unstyled"><li>E/40042 Adeiladau Amaethyddol ar gyfer Cadw Porthiant a Ciwbiclau</li><li>Croesnant</li><li>Capel Isaac</li><li>Llandeilo</li><li>SA19 7ES</li><li>DT a EG Evans</li><li><strong>DIM GWRTHWYNEBIAD</strong></li></ul><p>Nodwyd parthed Cais am Ganiatâd E/30303, annedd gyferbyn ag Ystafell Ddarllen Manordeilo, bod Torri Rhybudd Cydsynio wedi’i gyflwyno mewn perthynas â’r mur amgylchynol sy’n cael ei adeiladu ar hyn o bryd.</p></li><li><h4>ARCHEBIANT 2020-2021</h4><p>Yn dilyn trafodaeth, cynigiwyd gan y Cyng. Arwel Davies, eiliwyd gan y Cyng. P. Harries ac roedd pawb yn unfrydol bod y Cais am Archebiant ar gyfer 2020-2021 i’w osod ar £18,000. Clerc i gwblhau’r gwaith papur angenrheidiol a’i gyflwyno i C.S.G. <em>Clerc</em></p></li><li><h4>CYFRIFON I’W TALU</h4><p>Cymeradwywyd y taliadau canlynol:</p><ol class="roman"><li>Ystafell Ddarllen Manordeilo, Llogi Neuadd, Hydref a Thachwedd 2019, Siec Rhif 1343 £28.00</li><li>Mrs Jane Davies, Cyflog y Clerc Rhagfyr, Siec Rhif 1344 £450.00</li></ol><p><strong>CYFANSWM £478.00</strong></p></li><li><h4>UNRHYW FATER ARALL</h4><ol class="roman"><li>Mae’r Clerc wedi siarad ag aelod o Adran Briffyrdd C.S.G. parthed safle’r cyn giosg ffôn yn Salem. Hysbyswyd ganddo ei bod yn rhan o’r briffordd gyhoeddus a, hyd nes y daw rhagor o dystiolaeth i’r gwrthwyneb cytunwyd y gellid ei ddefnyddio ar gyfer plannu blodau.</li><li>Mae bin sbwriel newydd wedi’i osod yn lle’r un oedd yno ger Ystafell Ddarllen Manordeilo yng Nghwmifor.</li></ol><p>Gan nad oedd rhagor i’w drafod, diolchodd y Cadeirydd i’r aelodau am fynychu a daeth y cyfarfod i ben am 8.45pm.</p></li></ol><p>12<sup>fed</sup> Chwefror 2020<br>CADEIRYDD</p></div>